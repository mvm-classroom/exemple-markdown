# Pràctica 1: Característiques dels llenguatges de marques
Descripció


Objectiu: Aprofundir i posar en pràctica els coneixements adquirits sobre l'ús i les característiques principals dels llenguatges de marques.


> [!IMPORTANT]
> Desenvolupament: En parelles....




Lliurament: A través del Moodle en format presentació (odt, ppt, pptx o pdf).
Enunciat

L’objectiu d’aquest exercici és aprofundir en els conceptes relacionats amb les característiques inherents als llenguatges de marques mitjançant la creació d’un llenguatge propi, heu de tenir en compte que, per a poder classificar la vostra creació com a llenguatge de marques, s’han de complir una sèrie de requisits:

        El llenguatge s’ha de basar en text pla.

        Ha de fer ús de metadades (no confondre amb metallenguatge).

        N’ha de facilitar el procés automàtic de les dades per part d’un programa informàtic.

        N’ha de facilitar la representació (o la interpretació) de les dades emmagatzemades.

Un cop hàgiu acabat, prepareu una presentació per a explicar el següent:

    Una introducció als llenguatges de marques: orígens, per a què es fan servir, etc.

    Una introducció al vostre llenguatge de marques, explicació de les regles que heu definit.

    Classificar el vostre llenguatge de programació (procedimental i presentació; descriptiu o semàntic) i justificar aquesta classificació.

    Explicar un cas d’ús en el qual es podria fer servir el vostre llenguatge de marques.

    Mostrar un exemple de com es fa servir el vostre llenguatge i explicar-lo.

    Explicar un cas d’ús en el qual el vostre llenguatge de marques no seria el més adient.

    Justificar per què el vostre llenguatge es pot classificar com "de marques".

Rúbrica d’avaluació

Atenció: l’incompliment de les instruccions de lliurament impliquen la NO correcció de la pràctica i una nota de 0 punts. Cal seguir totes les instruccions estrictament al peu de la lletra.


    0 punts     0,5 punts     1 punt
Introducció als llenguatges de marques.     No s’ha realitzat o conté errors molt greus.     Explicació superficial o amb errors lleus.     Explicació clara, detallada i correcta.
Explicació del llenguatge i regles d’ús     No s’ha realitzat o conté errors molt greus.     Explicació superficial o amb errors lleus.     Explicació clara, detallada i correcta.
Cas d’ús (si s’adapta)     No s’ha realitzat o conté errors molt greus.     Explicació superficial o amb errors lleus.     Explicació clara, detallada i correcta.
Cas d’ús (no s’adapta)     No s’ha realitzat o conté errors molt greus.     Explicació superficial o amb errors lleus.     Explicació clara, detallada i correcta.
Exemple     No s’ha realitzat o conté errors molt greus.     Explicació superficial o amb errors lleus.     Explicació clara, detallada i correcta.
Classificació     No s’ha realitzat o conté errors molt greus.     Explicació superficial o amb errors lleus.     Explicació clara, detallada i correcta.
Justificació llenguatge de marques.     No s’ha realitzat o conté errors molt greus.     Explicació superficial o amb errors lleus.     Explicació clara, detallada i correcta.
Estil de les transparències     No s’ha realitzat o conté erros greus.     Pobre, poc treballat o es nota que s’ha fet a correcuita.     Correcte, agradable a la vista i homogeni.
Temps     Menys de 3 minuts o més de 7 minuts.     Menys de 4 minuts o més de 6 minuts.     Exactament o aproximadament 5 minuts (2:30 per alumne).
Presència sobre l’escenari     No ha presentat     Li costa expressar-se en públic i mostra dificultats per fer-se entendre.     S’expressa amb naturalitat i claredat. Se’l veu còmode quan parla en públic.
